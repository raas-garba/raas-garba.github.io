# जय जगदीश हरे

ॐ जय जगदीश हरे,  
स्वामी जय जगदीश हरे।  
भक्त जनों के संकट, क्षण में दूर करे॥  
ॐ जय जगदीश हरे।  

जो ध्यावे फल पावे, दुःख विनसे मन का।  
स्वामी दुःख विनसे मन का।  
सुख सम्पत्ति घर आवे, कष्ट मिटे तन का॥  
ॐ जय जगदीश हरे।  

मात-पिता तुम मेरे, शरण गहूँ मैं किसकी।  
स्वामी शरण गहूँ मैं किसकी।  
तुम बिन और न दूजा, आस करूँ जिसकी॥  
ॐ जय जगदीश हरे।  

तुम पूरण परमात्मा, तुम अन्तर्यामी।  
स्वामी तुम अन्तर्यामी।  
पारब्रह्म परमेश्वर, तुम सबके स्वामी॥  
ॐ जय जगदीश हरे।  

तुम करुणा के सागर, तुम पालन-कर्ता।  
स्वामी तुम पालन-कर्ता।  
मैं मूरख खल कामी, कृपा करो भर्ता॥  
ॐ जय जगदीश हरे।  

तुम हो एक अगोचर, सबके प्राणपति।  
स्वामी सबके प्राणपति।  
किस विधि मिलूँ दयामय, तुमको मैं कुमति॥  
ॐ जय जगदीश हरे।  

दीनबन्धु दुखहर्ता, तुम ठाकुर मेरे।  
स्वामी तुम ठाकुर मेरे।  
अपने हाथ उठा‌ओ, द्वार पड़ा तेरे॥  
ॐ जय जगदीश हरे।  

विषय-विकार मिटा‌ओ, पाप हरो देवा।  
स्वमी पाप हरो देवा।  
श्रद्धा-भक्ति बढ़ा‌ओ, सन्तन की सेवा॥  
ॐ जय जगदीश हरे।  

श्री जगदीशजी की आरती, जो कोई नर गावे।  
स्वामी जो कोई नर गावे।  
कहत शिवानन्द स्वामी, सुख संपत्ति पावे॥  
ॐ जय जगदीश हरे।  
