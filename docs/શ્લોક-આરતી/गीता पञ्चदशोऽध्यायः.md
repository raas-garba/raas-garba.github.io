गीता पञ्चदशोऽध्यायः -----------------

श्रीभगवानुवाच</br>
śhrī-bhagavān uvācha

ऊर्ध्वमूलमधःशाखमश्वत्थं प्राहुरव्ययम् ।</br>
छन्दांसि यस्य पर्णानि यस्तं वेद स वेदवित् ॥१५-१॥

ūrdhva-mūlam adhaḥ-śhākham aśhvatthaṁ prāhur avyayam</br>
chhandānsi yasya parṇāni yas taṁ veda sa veda-vit

अधश्चोर्ध्वं प्रसृतास्तस्य शाखा</br>
   गुणप्रवृद्धा विषयप्रवालाः ।</br>
अधश्च मूलान्यनुसंततानि</br>
   कर्मानुबन्धीनि मनुष्यलोके ॥१५-२॥

adhaśh chordhvaṁ prasṛitās tasya śhākhā</br>
   guṇa-pravṛiddhā viṣhaya-pravālāḥ</br>
adhaśh cha mūlāny anusantatāni</br>
   karmānubandhīni manuṣhya-loke

न रूपमस्येह तथोपलभ्यते</br>
   नान्तो न चादिर्न च संप्रतिष्ठा ।</br>
अश्वत्थमेनं सुविरूढमूल-</br>
   मसङ्गशस्त्रेण दृढेन छित्त्वा ॥१५-३॥

na rūpam asyeha tathopalabhyate</br>
   nānto na chādir na cha sampratiṣhṭhā</br>
aśhvattham enaṁ su-virūḍha-mūlam</br>
   asaṅga-śhastreṇa dṛiḍhena chhittvā

ततः पदं तत्परिमार्गितव्यं</br>
   यस्मिन्गता न निवर्तन्ति भूयः ।</br>
तमेव चाद्यं पुरुषं प्रपद्ये</br>
   यतः प्रवृत्तिः प्रसृता पुराणी ॥१५-४॥

tataḥ padaṁ tat parimārgitavyaṁ</br>
   yasmin gatā na nivartanti bhūyaḥ</br>
tam eva chādyaṁ puruṣhaṁ prapadye</br>
   yataḥ pravṛittiḥ prasṛitā purāṇī

निर्मानमोहा जितसङ्गदोषा</br>
   अध्यात्मनित्या विनिवृत्तकामाः ।</br>
द्वन्द्वैर्विमुक्ताः सुखदुःखसंज्ञै-</br>
   र्गच्छन्त्यमूढाः पदमव्ययं तत् ॥१५-५॥

nirmāna-mohā jita-saṅga-doṣhā</br>
   adhyātma-nityā vinivṛitta-kāmāḥ</br>
dvandvair vimuktāḥ sukha-duḥkha-sanjñair</br>
   gachchhanty amūḍhāḥ padam avyayaṁ tat

न तद्भासयते सूर्यो न शशाङ्को न पावकः ।</br>
यद्गत्वा न निवर्तन्ते तद्धाम परमं मम ॥१५-६॥

na tad bhāsayate sūryo na śhaśhāṅko na pāvakaḥ</br>
yad gatvā na nivartante tad dhāma paramaṁ mama

ममैवांशो जीवलोके जीवभूतः सनातनः ।</br>
मनःषष्ठानीन्द्रियाणि प्रकृतिस्थानि कर्षति ॥१५-७॥

mamaivānśho jīva-loke jīva-bhūtaḥ sanātanaḥ</br>
manaḥ-ṣhaṣhṭhānīndriyāṇi prakṛiti-sthāni karṣhati

शरीरं यदवाप्नोति यच्चाप्युत्क्रामतीश्वरः ।</br>
गृहित्वैतानि संयाति वायुर्गन्धानिवाशयात् ॥१५-८॥

śharīraṁ yad avāpnoti yach chāpy utkrāmatīśhvaraḥ</br>
gṛihītvaitāni sanyāti vāyur gandhān ivāśhayāt

श्रोत्रं चक्षुः स्पर्शनं च रसनं घ्राणमेव च ।</br>
अधिष्ठाय मनश्चायं विषयानुपसेवते ॥१५-९॥

śhrotraṁ chakṣhuḥ sparśhanaṁ cha rasanaṁ ghrāṇam eva cha</br>
adhiṣhṭhāya manaśh chāyaṁ viṣhayān upasevate

उत्क्रामन्तं स्थितं वापि भुञ्जानं वा गुणान्वितम् ।</br>
विमूढा नानुपश्यन्ति पश्यन्ति ज्ञानचक्षुषः ॥१५-१०॥

utkrāmantaṁ sthitaṁ vāpi bhuñjānaṁ vā guṇānvitam</br>
vimūḍhā nānupaśhyanti paśhyanti jñāna-chakṣhuṣhaḥ

यतन्तो योगिनश्चैनं पश्यन्त्यात्मन्यवस्थितम् ।</br>
यतन्तोऽप्यकृतात्मानो नैनं पश्यन्त्यचेतसः ॥१५-११॥

yatanto yoginaśh chainaṁ paśhyanty ātmany avasthitam</br>
yatanto 'py akṛitātmāno nainaṁ paśhyanty achetasaḥ

यदादित्यगतं तेजो जगद्भासयतेऽखिलम् ।</br>
यच्चन्द्रमसि यच्चाग्नौ तत्तेजो विद्धि मामकम् ॥१५-१२॥

yad āditya-gataṁ tejo jagad bhāsayate 'khilam</br>
yach chandramasi yach chāgnau tat tejo viddhi māmakam

गामाविश्य च भूतानि धारयाम्यहमोजसा ।</br>
पुष्णामि चौषधीः सर्वाः सोमो भूत्वा रसात्मकः ॥१५-१३॥

gām āviśhya cha bhūtāni dhārayāmy aham ojasā</br>
puṣhṇāmi chauṣhadhīḥ sarvāḥ somo bhūtvā rasātmakaḥ

अहं वैश्वानरो भूत्वा प्राणिनां देहमाश्रितः ।</br>
प्राणापानसमायुक्तः पचाम्यन्नं चतुर्विधम् ॥१५-१४॥

ahaṁ vaiśhvānaro bhūtvā prāṇināṁ deham āśhritaḥ</br>
prāṇāpāna-samāyuktaḥ pachāmy annaṁ chatur-vidham

सर्वस्य चाहं हृदि संनिविष्टो</br>
   मत्तः स्मृतिर्ज्ञानमपोहनं च ।</br>
वेदैश्च सर्वैरहमेव वेद्यो</br>
   वेदान्तकृद्वेदविदेव चाहम् ॥१५-१५॥

sarvasya chāhaṁ hṛidi sanniviṣhṭo</br>
   mattaḥ smṛitir jñānam apohanaṁ cha</br>
vedaiśh cha sarvair aham eva vedyo</br>
   vedānta-kṛid veda-vid eva chāham

द्वाविमौ पुरुषौ लोके क्षरश्चाक्षर एव च ।</br>
क्षरः सर्वाणि भूतानि कूटस्थोऽक्षर उच्यते ॥१५-१६॥

dvāv imau puruṣhau loke kṣharaśh chākṣhara eva cha</br>
kṣharaḥ sarvāṇi bhūtāni kūṭa-stho 'kṣhara uchyate

उत्तमः पुरुषस्त्वन्यः परमात्मेत्युदाहृतः ।</br>
यो लोकत्रयमाविश्य बिभर्त्यव्यय ईश्वरः ॥१५-१७॥

uttamaḥ puruṣhas tv anyaḥ paramātmety udāhṛitaḥ</br>
yo loka-trayam āviśhya bibharty avyaya īśhvaraḥ

यस्मात्क्षरमतीतोऽहमक्षरादपि चोत्तमः ।</br>
अतोऽस्मि लोके वेदे च प्रथितः पुरुषोत्तमः ॥१५-१८॥

yasmāt kṣharam atīto 'ham akṣharād api chottamaḥ</br>
ato 'smi loke vede cha prathitaḥ puruṣhottamaḥ

यो मामेवमसंमूढो जानाति पुरुषोत्तमम् ।</br>
स सर्वविद्भजति मां सर्वभावेन भारत ॥१५-१९॥

yo mām evam asammūḍho jānāti puruṣhottamam</br>
sa sarva-vid bhajati māṁ sarva-bhāvena bhārata

इति गुह्यतमं शास्त्रमिदमुक्तं मयानघ ।</br>
एतद्‌बुद्ध्वा बुद्धिमान्स्यात्कृतकृत्यश्च भारत ॥१५-२०॥

iti guhyatamaṁ śhāstram idam uktaṁ mayānagha</br>
etad buddhvā buddhimān syāt kṛita-kṛityaśh cha bhārata

ॐ तत्सदिति श्रीमद्भगवद्गीतासूपनिषत्सु ब्रह्मविद्यायां योगशास्त्रे</br>
श्रीकृष्णार्जुन संवादे पुरुषोत्तमयोगो नाम पञ्चदशोऽध्यायः ॥ १५ ॥
