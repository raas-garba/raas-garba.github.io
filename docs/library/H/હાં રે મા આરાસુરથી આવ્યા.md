# હાં રે મા આરાસુરથી આવ્યા

હાં રે મા આરાસુરથી આવ્યા (2)</br>
હે આવ્યા મારે આંગણે મા ખમ્મા ખમ્મા (2)</br>
હાં રે મા આરાસુરથી આવ્યા (2)

સુર તેજ માને નેણલે ચમકે, ચંદાની શીળી છાયા છલકે(2)

નવલખ તારાના મોતી માની વાણીથી ઝરે (2)</br>
હે આવ્યા મારે આંગણે મા ખમ્મા ખમ્મા

તાળી દઈ માડી ફરે ગોળ ફુદડી</br>
વાયરે ઉડે એની લાલ ચટાક ચુંદડી (2)

ઝગમગ જ્યોતિની સેર, સોના દિવડીએ સેજ (2)</br>
હે આવ્યા મારે આંગણે મા ખમ્મા ખમ્મા (2)</br>
હાં રે મા આરાસુરથી આવ્યા (2)
