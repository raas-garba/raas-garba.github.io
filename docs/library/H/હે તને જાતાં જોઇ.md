# હે તને જાતાં જોઇ

હે તને જાતાં જોઇ પનઘટની વાટે  
મારું મન મોહી ગયું  

હે તારા રૂપાળા ગોરા ગોરા ઘાટે  
મારું મન મોહી ગયું હે તને...  

કેડે કંદોરો કોટમાં દોરો  
તારા લહેરિયાની લાલ લાલ ભાતે  
મારું મન મોહી ગયું હે તને...  

બેડલું માથે ને મહેંદી ભરી હાથે  
તારી ગાગરની છલકાતી છાંટે  
મારું મન મોહી ગયું હે તને...  

રાસે રમતી, આંખને ગમતી  
પૂનમની રઢિયાળી રાતે  
મારું મન મોહી ગયું હે તને...  

હે તને જાતાં જોઇ પનઘટની વાટે  
મારું મન મોહી ગયું  
હે તારા રૂપાળા ગોરા ગોરા ઘાટે  
મારું મન મોહી ગયું હે તને...  
