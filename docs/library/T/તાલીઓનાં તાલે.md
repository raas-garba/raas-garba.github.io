# તાલીઓનાં તાલે

તાલીઓનાં તાલે ગોરી ગરબે ઘુમી ગાય રે,</br>
પુનમની રાત ... ઊગી પુનમની રાત ...</br>
આસમાની ચૂંદડીમાં, લહેરણિયાં લ્હેરાય રે,</br>
પુનમની રાત ... ઊગી પુનમની રાત ...

ગોરો ગોરો ચાંદલિયો ને દિલ ડોલાવે નાવલિયો,</br>
કહેતી મનની વાત રે ...</br>
પુનમની રાત ... ઊગી પુનમની રાત ...</br>
તાલીઓનાં તાલે ગોરી ગરબે ઘુમી ગાય રે,</br>
પુનમની રાત ... ઊગી પુનમની રાત ...

ઓરી ઓરી આવ ગોરી, ઓરી ઓરી,</br>
ચાંદલિયો હિંચોળે તારા હૈયા કેરી દોરી,</br>
રાતલડી રળિયાત રે ...</br>
પુનમની રાત ... ઊગી પુનમની રાત ...</br>
તાલીઓનાં તાલે ગોરી ગરબે ઘુમી ગાય રે,</br>
પુનમની રાત ... ઊગી પુનમની રાત ...

ગરબે ઘૂમો, ગોરી ગરબે ઘૂમો,</br>
રૂમો ઝૂમો, ગોરી રૂમો ઝૂમો,</br>
રસ રમે જાણે શામળિયો ,</br>
જમુનાજીને ઘાટ રે ...</br>
પુનમની રાત ... ઊગી પુનમની રાત ...</br>
તાલીઓનાં તાલે ગોરી ગરબે ઘુમી ગાય રે,</br>
પુનમની રાત ... ઊગી પુનમની રાત ...
