# તારી આંખનો અફીણી

તારી આંખનો અફીણી, તારા બોલનો બંધાણી</br>
તારા રૂપની પૂનમનો પાગલ એકલો

હે આજ પીઉં દરશનનું અમૃત, કાલ કસુંબલ કાવો</br>
તાલ પુરાવે દિલની ધડકન, પ્રીત બજાવે પાવો</br>
તારી મસ્તીનો મતવાલો આશક એકલો

હે તારા રૂપની પૂનમનો પાગલ એકલો</br>
તારી આંખનો અફીણી, તારા બોલનો બંધાણી</br>
તારા રૂપની પૂનમનો પાગલ એકલો

પાંખોની પરખે પરબડી, આંખો જુએ પીયાવો</br>
અદલ બદલ તનમનની મોસમ, ચાતકનો ચકરાવો</br>
તારા રંગ નગરનો રસિયો નાગર એકલો

હે તારા રૂપની પૂનમનો પાગલ એકલો</br>
તારી આંખનો અફીણી, તારા બોલનો બંધાણી</br>
તારા રૂપની પૂનમનો પાગલ એકલો

ધીમી ધીમી પગલી તારી ધીમી કૈંક અદાઓ</br>
કમર કરે છે લચક અનોખી રૂપ તણાં લટકાઓ</br>
તારી અલબેલી એ ચાલનો ચાહક એકલો

હે તારા રૂપની પૂનમનો પાગલ એકલો</br>
તારી આંખનો અફીણી, તારા બોલનો બંધાણી</br>
તારા રૂપની પૂનમનો પાગલ એકલો

તું કામણગારી રાધા ને હું કાનો બંસીવાળો</br>
તું ચંપાવરણી કૃષ્ણકળી, હું કામણગારો કાનો</br>
તારા ગાલની લાલીનો ગ્રાહક એકલો

હે તારા રૂપની પૂનમનો પાગલ એકલો</br>
તારી આંખનો અફીણી, તારા બોલનો બંધાણી</br>
તારા રૂપની પૂનમનો પાગલ એકલો

રૂપ જાય આગળથી પાછળ, જાય જુવાની વીતી</br>
પ્રીતવાવડી સદા છલકતી, જાય જિંદગી પીતી</br>
તારા હસમુખડાં ઝીલું છું ઘાયલ એકલો

હે તારા રૂપની પૂનમનો પાગલ એકલો</br>
તારી આંખનો અફીણી, તારા બોલનો બંધાણી</br>
તારા રૂપની પૂનમનો પાગલ એકલો

ઠરી ગયાં કામણના દીપક, નવાં નૂરનો નાતો</br>
ઝલક ગઈ મન પામરતાની, નવી આરતી ગાતો</br>
તારી પાનીને પગરસ્તે ચાલું એકલો

હે તારા રૂપની પૂનમનો પાગલ એકલો</br>
તારી આંખનો અફીણી, તારા બોલનો બંધાણી</br>
તારા રૂપની પૂનમનો પાગલ એકલો
