# મોતી વેરાણાં ચોકમાં

ઓ રાજ, આઠ કુવા ને નવ પાવઠાં રે,</br>
હે મારો પાળ પર લપ્સ્યો પગ રાજ,</br>
હો રાજ, મોતી વેરાણા ચોકમાં રે

હે મારે સસરો સલુણો છે રાજીયો,</br>
હે મારી સાસુડી સમંદર લેહ,</br>
હો રાજ, મોતી વેરાણા ચોકમાં રે

હે મારો જેઠ તે અષાઢીનો મેહુલો રે,</br>
હે મારી જેઠાણી વાદળ વીજ રાજ,</br>
હો રાજ, મોતી વેરાણા ચોકમાં રે

હે મારો દે'ર વાડી માંયનો વાંદરો રે</br>
હે મારી દેરાણી વગડાની વેલ રાજ,</br>
હો રાજ, મોતી વેરાણા ચોકમાં રે

હે મારો,..પિયુજી કળાયેલ મોરલો રે,</br>
હે હું તો ઢળકતી રે ઢેલ રાજ</br>
હો રાજ, મોતી વેરાણા ચોકમાં રે
