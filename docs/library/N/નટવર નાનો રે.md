# નટવર નાનો રે

નટવર નાનો રે કાનો રમે છે મારી કેડમાં  

નંદકુંવર શ્યામકુંવર લાલકુંવર  
ફુલકુંવર નાનો રે ગેડીદડો કાનાના હાથમાં  
નટવર નાનો રે.....  

ક્યો તો ગોરી ચિત્તળની ચૂંદડી મંગાવી દઉં  
ચૂંદડીનો વહોરનાર રે કાનો રમે છે મારી કેડમાં  
નટવર નાનો રે.....  

ક્યો તો ગોરી નગરની નથડી મંગાવી દઉં  
નથડીનો વહોરનાર રે કાનો રમે છે મારી કેડમાં  
નટવર નાનો રે.....  

ક્યો તો ગોરી ઘોઘાના ઘોડલા મંગાવી દઉં  
ઘોડલાનો વહોરનાર રે કાનો રમે છે મારી કેડમાં  
નટવર નાનો રે.....  

ક્યો તો ગોરી હાલારના હાથીડા મંગાવી દઉં  
હાથીડાનો વહોરનાર રે કાનો રમે છે મારી કેડમાં  
નટવર નાનો રે.....  
