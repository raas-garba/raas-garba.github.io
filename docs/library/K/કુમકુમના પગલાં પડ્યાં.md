# કુમકુમના પગલાં પડ્યાં

કુમકુમના પગલાં પડ્યાં, માડીના હેત ઢળ્યાં</br>
જોવા લોક ટોળે વળ્યાં રે</br>
માડી તારા આવવાના એંધાણ થયાં

માડી તું જો પધાર, સજી સોળે શણગાર</br>
આવી મારે રે દ્વાર, કરજે પાવન પગથાર

દીપે દરબાર, રેલે રંગની રસધાર</br>
ગરબો ગોળ ગોળ ઘૂમતો, થાયે સાકાર</br>
થાયે સાકાર, થાયે સાકાર

ચાચરના ચોક ચગ્યાં, દીવડીયા જ્યોત ઝગ્યાં</br>
મનડાં હારોહાર હાલ્યાં રે</br>
માડી તારા આવવાનાં એંધાણ થયાં

કુમકુમના પગલાં પડ્યાં, માડીના હેત ઢળ્યાં</br>
જોવા લોક ટોળે વળ્યાં રે</br>
માડી તારા આવવાના એંધાણ થયાં

મા તું તેજનો અંબાર, મા તું ગુણનો ભંડાર</br>
મા તું દર્શન દેશે તો થાશે આનંદ અપાર

ભવો ભવનો આધાર, દયા દાખવી દાતાર</br>
કૃપા કરજે અમ રંક પર થોડી લગાર</br>
થોડી લગાર, થોડી લગાર

સૂરજના તેજ તપ્યાં, ચંદ્રકિરણ હૈયે વસ્યાં</br>
તારલિયા ટમ ટમ્યાં રે</br>
માડી તારા આવવાના એંધાણ થયાં

કુમકુમના પગલાં પડ્યાં, માડીના હેત ઢળ્યાં</br>
જોવા લોક ટોળે વળ્યાં રે</br>
માડી તારા આવવાના એંધાણ થયાં

તારો ડુંગરે આવાસ, બાણે બાણે તારો વાસ</br>
તારા મંદિરિયે જોગણિયું રમે રૂડા રાસ

પરચો દેજે હે માત, કરજે સૌને સહાય</br>
માડી હું છું તારો દાસ, તારા ગુણનો હું દાસ</br>
ગુણનો હું દાસ, ગુણનો હું દાસ

માડી તારા નામ ઢળ્યાં, પરચાં તારા ખલકે ચડ્યાં</br>
દર્શનથી પાવન થયાં રે</br>
માડી તારા આવવાના એંધાણ થયાં

કુમકુમના પગલાં પડ્યાં, માડીના હેત ઢળ્યાં</br>
જોવા લોક ટોળે વળ્યાં રે</br>
માડી તારા આવવાના એંધાણ થયાં

એક તારો આધાર, તારો દિવ્ય અવતાર</br>
સહુ માનવ તણા માડી ભવ તું સુધાર

તારા ગુણલાં અપાર, તું છો સૌનો તારણહાર</br>
કરીશ સૌનું કલ્યાણ માત સૌનો બેડો પાર</br>
સૌનો બેડો પાર, સૌનો બેડો પાર

માડી તને અરજી કરું, ફુલડાં તારા ચરણે ધરું</br>
નમી નમી પાય પડું રે</br>
માડી તારા આવવાના એંધાણ થયાં

કુમકુમના પગલાં પડ્યાં, માડીના હેત ઢળ્યાં</br>
જોવા લોક ટોળે વળ્યાં રે</br>
માડી તારા આવવાના એંધાણ થયાં
