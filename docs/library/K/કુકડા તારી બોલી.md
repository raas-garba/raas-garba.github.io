# કુકડા તારી બોલી

બહુચરમાનાં ડેરા પાછળ કૂકડે કૂક બોલે રે,  
ઓ કુકડા તારી બોલી મને મીઠી મીઠી લાગે  

ભકતોની તું રક્ષા કરતી, માતા બિરદાળી,  
માડી માતા બિરદાળી,  
તારા ચરણે આવે તેના પાપો નાખે બાળી  
ઓ કુકડા તારી બોલી મને મીઠી મીઠી લાગે  

હે કાનમાં કુંડળ શોભે, તારા પગમાં ઝાંઝર બોલે  
તારા પગમાં ઝાંઝર બોલે  
માડી તારા ચણીયા ચોળી ઘુમે ઝાકમ જોળે  
ઓ કુકડા તારી બોલી મને મીઠી મીઠી લાગે  

ત્રણે લોકની રાણી, તું તો સર્વ શક્તિશાળી  
તું તો સર્વ શક્તિશાળી  
નમી નમી પાયે લાગું ભકતોની તું પ્યારી  
ઓ કુકડા તારી બોલી મને મીઠી મીઠી લાગે  
