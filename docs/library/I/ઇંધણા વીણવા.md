# ઇંધણા વીણવા

ઇંધણા વીણવા ગઇ'તી મોરી સૈયર</br>
ઇંધણા વીણવા ગઇ'તી રે લોલ</br>
વેળા બપોરની થઇ'તી મોરી સૈયર</br>
વેળા બપોરની થઇ'તી રે લોલ

ચૈતરનું આભ સાવ સુનું સુનું તોયે</br>
કંઇથી કોકિલ કંઠ બોલે રે લોલ</br>
વનની વનરાઇ બધી નવલી તે કુંપળે</br>
દખ્ખણને વાયરે ડોલે રે લોલ

જેની તે વાટ જોઇ રઇ'તી મોરી સૈયર</br>
તેની સંગાથે વાટ વઇ'તી રે લોલ

સુકી મેં વીણી કંઇ ડાળી ને ડાખળી</br>
સુકા અળૈયા ને વીણ્યા રે લોલ</br>
લીલી તે પાંદળીમાં મેહકંતા ફૂલ બે</br>
મારે અંબોડલે સોહ્યા રે લોલ

વક્ત્રક્ત વહેણમા ન'ઇતી મોરી સૈયર</br>
વક્ત્રક્ત વહેણમા ન'ઇતી રે લોલ

ઇંધણા વીણવા ગઇ'તી મોરી સૈયર</br>
ઇંધણા વીણવા ગઇ'તી રે લોલ</br>
વેળા બપોરની થઇ'તી મોરી સૈયર</br>
વેળા બપોરની થઇ'તી રે લોલ
