# વા વાયા ને વાદળ ઊમટ્યાં

વા વાયા ને વાદળ ઊમટ્યાં, ગોકુળમાં ટહુક્યા મોર</br>
મળવા આવો સુંદીરવર શામળિયા

તમે મળવા તે ના'વો શા માટે</br>
નહીં આવો તો નંદજીની આણ મળવા...

તમે ગોકુળમાં ગોધન ચોરંતા</br>
તમે છો રે સદાના ચોર મળવા...

તમે કાળી તે કામળી ઓઢંતા,</br>
તમે ભરવાડના ભાણેજ મળવા...

તમે વ્રજમાં તે વાંસળી વાજંતા,</br>
તમે ગોપીઓના ચિત્તના ચોર મળવા...

મહેતા નરસિંહના સ્વામી શામળિયા,</br>
એમને તેડી રમાડ્યા રાસ મળવા...
