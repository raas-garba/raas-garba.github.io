# છેલાજી રે

છેલાજી રે  
મારે હાટુ પાટણથી પટોળાં મોંઘાં લાવજો  
એમાં રૂડાં રે મોરલિયા ચિતરાવજો  
પાટણથી પટોળાં મોંઘાં લાવજો  
છેલાજી રે  

રંગ રતુંબલ કોર કસુંબલ  
પાલવ પ્રાણ બિછાવજો રે  
પાટણથી પટોળાં મોંઘાં લાવજો  
છેલાજી રે  

ઓલ્યા પાટણ શે'રની રે મારે થાવું પદમણી નાર  
ઓઢી અંગ પટોળું રે એની રેલાવું રંગધાર  
હીરે મઢેલા ચૂડલાની જોડ મોંઘી મઢાવજો રે  
પાટણથી પટોળાં મોંઘાં લાવજો  
છેલાજી રે  

ઓલી રંગ નીતરતી રે મને પામરી ગમતી રે  
એને પહેરતાં પગમાં રે પાયલ છમછમતી રે  
નથણી લવિંગિયાં ને ઝૂમખાંમાં મોંઘાં મોતી મઢાવજો રે  
પાટણથી પટોળાં મોંઘાં લાવજો  
છેલાજી રે  
