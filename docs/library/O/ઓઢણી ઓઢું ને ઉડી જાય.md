# ઓઢણી ઓઢું ઓઢું ને ઉડી જાય

કે ઓઢણી ઓઢું ઓઢું ને ઉડી જાય,</br>
ઓઢણી ઓઢું ઓઢું ને ઉડી જાય,</br>
ના ના રે રહેવાય, ના ના રે સહેવાય,</br>
ના કોઈને કહેવાય... હાય હાય !</br>
ઓઢણી ઓઢું ઓઢું ને ઉડી જાય

ઓઢણી ઉડે તો ભલે ઉડી જાય,</br>
ઓઢણી ઉડે તો ભલે ઉડી જાય,</br>
તારું મુખડું મલકાય, તારું જોબન છલકાય,</br>
મારાં હૈયામાં કૈં કૈં થાય...</br>
ઓઢણી ઓઢું ઓઢું ને ઉડી જાય</br>
ઓઢણી ઓઢું ઓઢું ને ઉડી જાય

હો રે... હો રે, મેઘ વરસે ને ભીંજે ચીર,</br>
હાય હાય હાય વાગે તીર, વાગે તીર.</br>
ઓ રે... ઓ રે, તારું ચંદંન સરીખું શરીર,</br>
ઓયે હોયે હોયે હોયે નીતરે નીર, નીતરે નીર.</br>
રૂપ દૂર થી જોવાય, ના ના રે અડકાય,</br>
ઈ તો અડતા કરમાય... હાય હાય !</br>
ઓઢણી ઉડે તો ભલે ઉડી જાય</br>
ઓઢણી ઓઢું ઓઢું ને ઉડી જાય

ઓ... મારે નેણ લજ્જા લહેરે છે...</br>
લહેરે છે, લહેરે છે, મારે નેણ લહેરે છે...</br>
હો... તારા રૂપની ભીનાશ</br>
તને ઘેરે છે... ઘેરે છે ગોરી, ઘેરે છે...</br>
હું તો સંકોરુ કાય, અંગ અંગથી ભીંસાય,</br>
મંન મરવાનું થાય... હાય હાય !</br>
ઓઢણી ઉડે તો ભલે ઉડી જાય</br>
ઓઢણી ઓઢું ઓઢું ને ઉડી જાય

હાય રે... હાય રે, ઓલી વીજળી કરે ચમકાર,</br>
હાય હાય હાય વારંવાર... વારંવાર.</br>
ઓ રે... ઓ રે, ઈ તો હૈયાનાં સાંધે તાર,</br>
હોયે હોયે હોયે હોયે નમણી નાર... નમણી નાર.</br>
મારું મનડું મૂંઝાય, એવી લાગી રે લ્હાય,</br>
ના ના રે બુઝાય... હાય હાય !</br>
ઓઢણી ઉડે તો ભલે ઉડી જાય</br>
ઓઢણી ઓઢું ઓઢું ને ઉડી જાય
