# એક વણઝારી ઝૂલણાં

એક વણઝારી ઝૂલણાં ઝૂલતી'તી,  
મારી અંબેમાંના ઝૂલણાં ઝૂલતી'તી.  

માએ પહેલે પગથીયે પગ મૂક્યો,  
માની પાની સમાણાં નીર મોરી માત;  
વણઝારી ઝૂલણાં ઝૂલતી'તી.  

માએ બીજે પગથીયે પગ મૂક્યો,  
માનાં ઘૂંટણ સમાણાં નીર મોરી માત;  
વણઝારી ઝૂલણાં ઝૂલતી'તી.  
એક વણઝારી...  

માએ ત્રીજે પગથીયે પગ મૂક્યો  
માનાં ઢીંચણ સમાણાં નીર મોરી માત;  
વણઝારી ઝૂલણાં ઝૂલતી'તી.  
એક વણઝારી...  

માએ ચોથે પગથીયે પગ મૂક્યો,  
માના સાથળ સમાણાં નીર મોરી માત;  
વણઝારી ઝૂલણાં ઝૂલતી'તી.  
એક વણઝારી...  

માએ પાંચમે પગથીયે પગ મૂક્યો,  
માની કેડ સમાણાં નીર મોરી માત;  
વણઝારી ઝૂલણાં ઝૂલતી'તી.  
એક વણઝારી...  

માએ છઠ્ઠે પગથીયે પગ મૂક્યો,  
માની છાતી સમાણાં નીર મોરી માત;  
વણઝારી ઝૂલણાં ઝૂલતી'તી.  
એક વણઝારી...  

માએ સાતમે પગથીયે પગ મૂક્યો,  
માનાં ગળાં સમાણાં નીર મોરી માત;  
વણઝારી ઝૂલણાં ઝૂલતી'તી.  
એક વણઝારી...  

માએ આઠમે પગથીયે પગ મૂક્યો,  
માનાં કપાળ સમાણાં નીર મોરી માત;  
વણઝારી ઝૂલણાં ઝૂલતી'તી.  
એક વણઝારી...  

માએ નવમે પગથીયે પગ મૂક્યો,  
માનાં માથાં સમાણાં નીર મોરી માત;  
વણઝારી ઝૂલણાં ઝૂલતી'તી.  
એક વણઝારી...  
