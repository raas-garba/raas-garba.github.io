# અમે મહિયારાં રે

અમે મહિયારાં રે, ગોકુળ ગામનાં  
મારે મહી વેચવાને જાવાં ...મહિયારાં રે  

મથુરાની વાટ મહીં વેચવાને નીસરી  
નટખટ એ નંદકિશોર માગે છે દાણ જી  
હે....મારે દાણ દેવા, નહીં લેવા ...મહિયારાં રે  

માવડી જશોદાજી કાનજીને વારો  
દુ:ખડા હજાર દિયે નંદજીનો લાલો  
હે....મારે દુ:ખ સહેવા, નહીં કહેવા ...મહિયારાં રે  

યમુનાને તીર વા'લો વાંસળી વગાડતો  
ભુલાવી ભાન સાન ઉંઘતી જગાડતો  
હે....મારે જાગી જોવું ને જાવું ...મહિયારાં રે  

નરસિંહનો નંદકિશોર લાડકડો કાનજી  
ઉતારે આતમથી ભવ-ભવનો ભાર જી  
નિર્મળ હૈયાંની વાત કહેતા ...મહિયારાં રે  
