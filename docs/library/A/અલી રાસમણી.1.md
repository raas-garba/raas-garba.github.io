# અલી રાસમણી

અલી રાસમણી રમવા આવ  
કે આવ્યા માનાં નોરતા  

અલી ગરબામાં દિવડો પ્રગટાવ  
ગોરી અબાંને શીષ નમાવ  
કે આવ્યા માનાં નોરતા  

અલી રાસમણી...  

આવી આસોની અજવાળી રાત  
એમાં મઘમઘતા તારલાની ભાત  
તારી પાનીએ મેંદી મુકાવ  
તારા રૂદિયાને રમણે ચડાવ  
હે આવ્યા માનાં નોરતા  

અલી રાસમણી...  

તારી કાયાને શણગારી મેલ  
સખી ચાચરના ચોકમાં ખેલ  

તારા ગરબાને ફુલડે વધાવ  
એમા ચૌદ બ્રહમાંડ રચાવ  
હે આવ્યા માનાં નોરતા  

અલી રાસમણી...  
