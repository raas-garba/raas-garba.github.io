# અંબા અભય પદ દાયિની

અંબા અભય પદ દાયિની રે,</br>
શ્યામા સાંભળજો સાદ, અંબા અભય પદ દાયિની</br>
અંબા અનાથની નાથ, અંબા અભય પદ દાયિની

હેમ હિંડોળે હીંચકે રે</br>
હીંચે આરાસુરી માત, અંબા...

સખીઓ સંગાથે કરે ગોઠડી રે</br>
આવે આઠમની રાત, અંબા...

સર્વે આરાસુરી ચોકમાં રે</br>
આવો તો રમીએ રાસ, અંબા...

કોણે બોલાવી મુજને રે</br>
કોણે કર્યો મને સાદ, અંબા...

અંબા અભયપદ દાયિની રે</br>
શ્યામા સાંભળજો સાદ, અંબા...

મધ દરિયે તોફાનમાં રે</br>
માડી ડૂબે છે મારૂ વ્હાણ, અંબા...

કીધી કમાણી શું કામની રે</br>
જાવા બેઠા જ્યાં પ્રાણ, અંબા...

વાયુ ભયંકર ફૂંકતો રે</br>
આ વેરી થયો વરસાદ, અંબા...

પાણી ભરાણાં વ્હાણમાં રે</br>
એ કેમ કાઢ્યા જાય, અંબા...

આશા ભર્યો હું તો આવીયો રે</br>
વ્હાલા જોતાં હશે વાટ, અંબા...

હૈયુ રહે નહિ હાથમાં</br>
આજ દરિયે વાળ્યો દાટ, અંબા...

મારે તમારો આશરો રે</br>
આવો આવોને મોરી માત, અંબા...

અંબા હિંડોળેથી ઊતર્યાં રે</br>
ઊતર્યાં આરાસુરી માત, અંબા...

સખીઓ તે લાગી પૂછવા રે</br>
તમે ક્યાંરે કીધાં પરિયાણ, અંબા...

વાત વધુ પછી પૂછજો રે</br>
આજ બાળ મારો ગભરાય, અંબા...

ભક્ત મારો ભીડ પડિયો રે</br>
હવે મારાથી કેમ ખમાય, અંબા...

કેમ કરી નારાયણી રે</br>
સિંહે થયા અસવાર, અંબા...

ત્રિશૂળ લીધું હાથમાં રે</br>
એવું તાર્યું વણિકનું વ્હાણ, અંબા...

ધન્ય જનેતા આપને રે</br>
ધન્ય દયાના નિધાન, અંબા...

પ્રગટ પરચો આપનો રે</br>
ભક્ત જનો વળી ગાય, અંબા...

ભીડ સેવકની ભાંગજો રે</br>
સમયે કરજો સહાય, અંબા...

અંબા અભય પદ દાયિની રે</br>
શ્યામા સાંભળજો સાદ, અંબા...
