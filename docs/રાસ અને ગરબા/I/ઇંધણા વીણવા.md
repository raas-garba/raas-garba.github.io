# ઇંધણા વીણવા

ઇંધણા વીણવા ગઇ'તી મોરી સૈયર  
ઇંધણા વીણવા ગઇ'તી રે લોલ  
વેળા બપોરની થઇ'તી મોરી સૈયર  
વેળા બપોરની થઇ'તી રે લોલ  

ચૈતરનું આભ સાવ સુનું સુનું તોયે  
કંઇથી કોકિલ કંઠ બોલે રે લોલ  
વનની વનરાઇ બધી નવલી તે કુંપળે  
દખ્ખણને વાયરે ડોલે રે લોલ  

જેની તે વાટ જોઇ રઇ'તી મોરી સૈયર  
તેની સંગાથે વાટ વઇ'તી રે લોલ  

સુકી મેં વીણી કંઇ ડાળી ને ડાખળી  
સુકા અળૈયા ને વીણ્યા રે લોલ  
લીલી તે પાંદળીમાં મેહકંતા ફૂલ બે  
મારે અંબોડલે સોહ્યા રે લોલ  

વક્ત્રક્ત વહેણમા ન'ઇતી મોરી સૈયર  
વક્ત્રક્ત વહેણમા ન'ઇતી રે લોલ  

ઇંધણા વીણવા ગઇ'તી મોરી સૈયર  
ઇંધણા વીણવા ગઇ'તી રે લોલ  
વેળા બપોરની થઇ'તી મોરી સૈયર  
વેળા બપોરની થઇ'તી રે લોલ  
