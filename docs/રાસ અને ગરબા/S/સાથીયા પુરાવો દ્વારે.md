# સાથીયા પુરાવો દ્વારે

સાથીયા પુરાવો દ્વારે, દિવાડા પ્રગટાવો રાજ...  
આજ મારે આંગણે પધારશે મા પાવાવાળી..  

વાંઝિયાનો મેણો ટાળી રમવા રાજકુમાર દે મા,  
ખોળાનો ખુંદનાર દે  
કુંવારી કન્યાને માડી મનગમતો ભરથાર દે મા,  
પ્રિતમજીનો પ્યાર દે  

નિર્ધનને ધનધાન આપે, રાખે માડી સૌની લાજ  
આજ મારે આંગણે પધારશે મા પાવાવાળી..  

કુમકુમ પગલા ભરશે માડી સાતે પેઢી તરશે  
આદ્યશક્તિ મા પાવાવાળી પીડા જનમ જનમની હરશે  

દૈ દૈ તાળી ગાઓ આજ વાજિંત્રો વગડાવો રાજ  
આજ મારે આંગણે પધારશે મા પાવાવાળી..  
