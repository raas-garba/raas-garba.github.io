# આ રૂડીને રંગીલી

આ રૂડીને રંગીલી રે વાલા તારી વાંસળી રે લોલ  

વાંસલડી.... મારે મંદિરિયે સંભળાય જો  
પાણીડાંની મશે રે જીવન જોવા નીસરી રે લોલ...  
આ રૂડીને રંગીલી રે વાલા તારી વાંસળી રે લોલ  

બેડા મેલ્યા મે તો માનસરોવર પાળ જો  
ઈંઢોણી વળગાડી રે આંબલીયાની ડાળમાં રે લોલ...  
આ રૂડીને રંગીલી રે વાલા તારી વાંસળી રે લોલ  

વાગે તારી ઝાંઝરનો ઝણકાર જો  
હળવા હળવા હાલો તમે રાણી રાધિકા રે લોલ...  
આ રૂડીને રંગીલી રે વાલા તારી વાંસળી રે લોલ  

જીવડો મારો આકુળ વ્યાકુળ થાય જો  
અહીંયા મેં તો દીઠા રે કામણગારો કાન જી રે લોલ...  
આ રૂડીને રંગીલી રે વાલા તારી વાંસળી રે લોલ  
