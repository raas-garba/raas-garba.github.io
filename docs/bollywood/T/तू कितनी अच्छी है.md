# तू कितनी अच्छी है

तू कितनी अच्छी है  
तू कितनी भोली है  
प्यारी प्यारी है  
ओ माँ, ओ माँ, ओ माँ, ओ माँ  

ये जो दुनिया है  
ये बन है काँटों का  
तू फुलवारी है  
ओ माँ, ओ माँ, ओ माँ, ओ माँ  

दुखन लागी हैं माँ तेरी अँखियाँ  
मेरे लिए जागी है तू सारी सारी रतिया  
मेरे निंदिया पे अपनी निंदिया भी तूने वारी है  
ओ माँ, ओ माँ, ओ माँ, ओ माँ  

अपना नहीं तुझे सुख-दुःख कोई  
मैं मुस्काया तू मुस्काई, में रोया तू रोयी  
मेरे हँसने पे, मेरे रोने पे तू बलिहारी है  
ओ माँ, ओ माँ, ओ माँ, ओ माँ  

माँ बच्चो की जां होती है  
वो होते हैं किस्मतवाले जिनके माँ होती है  
कितनी सुंदर है, कितनी शीतल है, न्यारी न्यारी है  
ओ माँ, ओ माँ, ओ माँ, ओ माँ  
