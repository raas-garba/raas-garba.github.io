# उडें जब जब जुल्फें तेरी

उडें जब जब जुल्फें तेरी</br>
कंवारियों का दिल मचले, जिन्द मेरिये</br>
जब ऐसे चिकने चेहरे</br>
तो कैसे न नज़र फिसले, जिन्द मेरिये

रुत प्यार करने की आई</br>
कि बेरियों के बेर पक गये, जिन्द मेरिये</br>
कभी डाल इधर भी फेरा</br>
कि तक-तक नैन थक गये, जिन्द मेरिये

उस गाँव पे स्वर्ग भी सदके</br>
कि जहाँ मेरा यार बसता, जिन्द मेरिये</br>
पानी लेने के बहाने आ जा</br>
कि तेरा मेरा एक रस्ता, जिन्द मेरिये

तुझे चाँद के बहाने देखूँ</br>
तू छत पर आ जा गोरिये, जिन्द मेरिये</br>
अभी छेड़ेंगे गली के सब लड़के</br>
के चाँद बैरी छिप जाने दे, जिन्द मेरिये

तेरी चाल है नागन जैसी</br>
री जोगी तुझे ले जाएँगे, जिन्द मेरिये</br>
जाएँ कहीं भी मगर हम सजना</br>
ये दिल तुझे दे जाएँगे, जिन्द मेरिये
