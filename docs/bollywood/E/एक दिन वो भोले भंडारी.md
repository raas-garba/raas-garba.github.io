# एक दिन वो भोले भंडारी

एक दिन वो भोले भंडारी बन करके बृजनारी, गोकुल मे आ गये हो|</br>
पार्वती भी मना के हारी ना माने त्रिपुरारी, गोकुल मे आ गये हो||

पार्वती से बोले, मैं भी चलूँगा "तेरे संग में"-२</br>
राधा संग श्याम नाचे, मैं भी चलूँगा "तेरे संग में"-२</br>
रास रचेगा ब्रिज में भारी, मुझे दिखाओ प्यारी, गोकुल मे आ गये हो|</br>
एक दिन वो....

ओ मेरे भोले स्वामी, कैसे ले जाउ "मेरे साथ में"-२</br>
मोहन के सिवा वहाँ, कोई पुरुष ना "जावे रास में"-२</br>
हसीं करेंगी ब्रिज की नारी, मानो बात हमारी, गोकुल मे आ गये हो|</br>
एक दिन वो....

एसा बना दो मुझे, कोई ना जाने "इस राज को"-२</br>
मैं हूँ सहेली तेरी, एसा बताना "ब्रिजराज को"-२</br>
बना के जुड़ा, पहन के साड़ी, चाल चले मतवाली, गोकुल मे आ गये हो|</br>
एक दिन वो....

हस कर सती ने कहा, बलिहारी जाऊं "इस रूप पे"-२</br>
एक दिन तुम्हारे लिए, आए मुरारी "इस रूप में"-२</br>
मोहनी रूप बनाया मुरारी, अब है तुम्हारी बारी, गोकुल मे आ गये हो|</br>
एक दिन वो....

देखा मोहन ने वहाँ, समझ गये वो, "सारी बात रे"-२</br>
एसी बजाई बंसी, सुध बुध भूल गये "भोलेनात रे"-२</br>
सर से खिसक गयी सब साड़ी, मुस्काये गिरधारी, गोकुल मे आ गये हो|</br>
एक दिन वो....

दीन दयालु तेरा, तब से गोपेश्वर "हुआ नाम रे"-२</br>
ओ भोले बाबा तेरा, बृंदावँ में "बना धाम रे"-२</br>
ताराचंद कहे त्रिपुरारी, राखियो लाज हमारी, गोकुल मे आ गये हो|</br>
एक दिन वो....
