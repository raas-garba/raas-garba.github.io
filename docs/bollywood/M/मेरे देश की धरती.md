# मेरे देश की धरती

मेरे देश की धरती, सोना उगले, उगले हीरे मोती

बैलों के गले में जब घुँगरू, जीवन का राग सुनाते हैं</br>
गम कोस दूर हो जाता है, खुशियों के कंवल मुसकाते हैं</br>
सुन के रहट की आवाज़े यूँ लगे कही शहनाई बजे</br>
आते ही मस्त बहारों के दुल्हन की तरह हर खेत सजे

जब चलते हैं इस धरती पे हल, ममता अंगडाईयाँ लेती है</br>
क्यो ना पूजे इस माटी को जो जीवन का सुख देती है</br>
इस धरती पे जिस ने जनम लिया, उसने ही पाया प्यार तेरा</br>
यहाँ अपना पराया कोई नहीं, है सब पे माँ उपकार तेरा

ये बाग है गौतम नानक का, खिलते हैं अमन के फूल यहाँ</br>
गाँधी, सुभाष, टैगोर, तिलक ऐसे हैं चमन के फूल यहाँ</br>
रंग हरा हरीसिंग नलवे से, रंग लाल है लाल बहादूर से</br>
रंग बना बसंती भगतसिंग, रंग अमन का वीर जवाहर से
