# दे दी हमें आज़ादी

दे दी हमें आज़ादी बिना खड्ग बिना ढाल</br>
साबरमती के सन्त तूने कर दिया कमाल</br>
आँधी में भी जलती रही गाँधी तेरी मशाल</br>
साबरमती के सन्त तूने कर दिया कमाल</br>
दे दी हमें आज़ादी बिना खड्ग बिना ढाल

धरती पे लड़ी तूने अजब ढंग की लड़ाई</br>
दागी न कहीं तोप न बंदूक चलाई</br>
दुश्मन के किले पर भी न की तूने चढ़ाई</br>
वाह रे फ़कीर खूब करामात दिखाई</br>
चुटकी में दुश्मनों को दिया देश से निकाल</br>
साबरमती के सन्त तूने कर दिया कमाल</br>
दे दी हमें आज़ादी बिना खड्ग बिना ढाल</br>
रघुपति राघव राजा राम

शतरंज बिछा कर यहाँ बैठा था ज़माना</br>
लगता था मुश्किल है फ़िरंगी को हराना</br>
टक्कर थी बड़े ज़ोर की दुश्मन भी था ताना</br>
पर तू भी था बापू बड़ा उस्ताद पुराना</br>
मारा वो कस के दांव के उलटी सभी की चाल</br>
साबरमती के सन्त तूने कर दिया कमाल</br>
दे दी हमें आज़ादी बिना खड्ग बिना ढाल</br>
रघुपति राघव राजा राम

जब जब तेरा बिगुल बजा जवान चल पड़े</br>
मज़दूर चल पड़े थे और किसान चल पड़े</br>
हिंदू और मुसलमान, सिख पठान चल पड़े</br>
कदमों में तेरी कोटि कोटि प्राण चल पड़े</br>
फूलों की सेज छोड़ के दौड़े जवाहरलाल</br>
साबरमती के सन्त तूने कर दिया कमाल</br>
दे दी हमें आज़ादी बिना खड्ग बिना ढाल</br>
रघुपति राघव राजा राम

मन में थी अहिंसा की लगन तन पे लंगोटी</br>
लाखों में घूमता था लिये सत्य की सोंटी</br>
वैसे तो देखने में थी हस्ती तेरी छोटी</br>
लेकिन तुझे झुकती थी हिमालय की भी चोटी</br>
दुनिया में भी बापू तू था इन्सान बेमिसाल</br>
साबरमती के सन्त तूने कर दिया कमाल</br>
दे दी हमें आज़ादी बिना खड्ग बिना ढाल</br>
रघुपति राघव राजा राम

जग में जिया है कोई तो बापू तू ही जिया</br>
तूने वतन की राह में सब कुछ लुटा दिया</br>
माँगा न कोई तख्त न कोई ताज भी लिया</br>
अमृत दिया तो ठीक मगर खुद ज़हर पिया</br>
जिस दिन तेरी चिता जली, रोया था महाकाल</br>
साबरमती के सन्त तूने कर दिया कमाल</br>
दे दी हमें आज़ादी बिना खड्ग बिना ढाल</br>
साबरमती के सन्त तूने कर दिया कमाल</br>
रघुपति राघव राजा राम
