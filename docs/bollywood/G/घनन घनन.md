# घनन घनन

घनन-घनन घिर घिर आये बदरा</br>
घन घनघोर कारे छाये बदरा</br>
धमक-धमक गूँजे बदरा के डंके</br>
चमक-चमक देखो बिजुरिया चमके</br>
मन धड़काये बदरवा, मन धड़काये बदरवा</br>
मन-मन धड़काये बदरवा

काले मेघा, काले मेघा, पानी तो बरसाओ</br>
बिजुरी की तलवार नहीं, बूँदों के बान चलाओ</br>
मेघा छाये, बरखा लाये</br>
घिर-घिर आये, घिर के आये

कहे ये मन मचल-मचल, न यूँ चल सम्भल-सम्भल</br>
गये दिन बदल, तू घर से निकल</br>
बरसने वाल है अब अमृत जल

दुविधा के दिन बीत गये, भईया मल्हार सुनाओ</br>
घनन-घनन घिर-घिर...

रस अगर बरसेगा, कौन फिर तरसेगा</br>
कोयलिया गायेगी बैठेगी मुण्डेरों पर</br>
जो पंछी गायेंगे, नये दिन आयेंगे</br>
उजाले मुस्कुरा देंगे अंधेरों पर</br>
प्रेम की बरखा में भीगे-भीगे तनमन</br>
धरती पे देखेंगे पानी का दरपन</br>
जईओ तुम जहाँ-जहाँ, देखियो वहाँ-वहाँ</br>
यही इक समाँ कि धरती यहाँ</br>
है पहने सात रंगों की चूनरिया</br>
घनन-घनन घिर-घिर...

पेड़ों पर झूले डालो और ऊँची पेंद बढ़ाओ</br>
काले मेघा, काले मेघा...

आई है रुत मतवाली, बिछाने हरियाली</br>
ये अपने संग में लाई है सावन को</br>
ये बिजुरी की पायल, ये बादल का आँचल</br>
सजाने लाई है धरती की दुल्हन को</br>
डाली-डाली पहनेगी फूलों के कंगन</br>
सुख अब बरसेगा आँगन-आँगन</br>
खिलेगी अब कली-कली, हँसेगी अब गली-गली</br>
हवा जो चली, तो रुत लगी भली</br>
जला दे जो तन-मन वो धूप ढली</br>
काले मेघा, काले मेघा...
